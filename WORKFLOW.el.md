# Ατομικά Πρωταθλήματα

Διαχείριση διοργανώσεων ατομικών πρωταθλημάτων.

## Ορολογία

- **διαγωνιζόμενος**: ένας παίκτης
- **ομάδα**: για παράδειγμα, σε μία κατασκήνωση, η ομάδα στην οποία εντάσσεται κάθε παίκτης
- **πρωτάθλημα**: μία δομή knock-out παιχνιδιών, όπως
    - σκάκι
    - ping pong
    - ποδοσφαιράκι
- **διαγωνιζόμενοι ανά μονάδα**: πόσοι διαγωνιζόμενοι συνεργάζονται, για παράδειγμα
    - 1 στο ατομικό σκάκι
    - 2 στο διπλό ποδοσφαιράκι
- **μονάδες ανά αγώνα**: πόσες το πολύ μονάδες διαγωνίζονται σε κάθε παιχνίδι
    - συνήθως 2 αντίπαλες μονάδες

## Συνιστώμενη Χρήση

Εγκατάστησε [την παρούσα εφαρμογή](https://github.com/constracti/individual-championships) σε τοπικό server ή χρησιμοποίησε [την ιστοσελίδα του αποθετηρίου](https://constracti.github.io/individual-championships/).

### Μαζική Προσθήκη Ομάδων και Διαγωνιζόμενων

Επίλεξε `Δημιουργία`, συμπλήρωσε την περιγραφή των ομάδων σύμφωνα με το παρακάτω σχήμα, και πάτησε `Υποβολή`.

```
διαγωνιζόμενος χωρίς ομάδα
διαγωνιζόμενος χωρίς ομάδα
% κτλ

# 1η ομάδα
διαγωνιζόμενος 1ης ομάδας
διαγωνιζόμενος 1ης ομάδας
διαγωνιζόμενος 1ης ομάδας
% κτλ

# 2η ομάδα
διαγωνιζόμενος 2ης ομάδας
% κτλ

% κοκ με τις υπόλοιπες ομάδες
```

### Καταχώρηση Πρωταθλημάτων

Για κάθε πρωτάθλημα της διοργάνωσης, επίλεξε `Προσθήκη`, συμπλήρωσε τα πεδία `όνομα`, `διαγωνιζόμενοι ανά μονάδα`, `μονάδες ανά αγώνα` και πάτησε `Υποβολή`.

### Συλλογή Δηλώσεων

Πάτησε `Εξαγωγή` και αντίγραψε το πλήρες περιεχόμενο του πεδίου.

Εγκατάστησε [την εφαρμογή συλλογής δηλώσεων](https://github.com/constracti/individual-championships-server) σε κάποιον web server ή χρησιμοποίησε [την έτοιμη ιστοσελίδα](https://atomika.agonistes.gr/).

_Προσωρινά θα χρειαστεί να εργαστείς σε αυτή την εφαρμογή._

Επίλεξε `Εισαγωγή`, συμπλήρωσε τα πεδία `όνομα` και `συνθηματικό` (προαιρετικά), επικόλλησε το `περιεχόμενο` και πάτησε `Υποβολή`.

Θα ανακατευθυνθείς στην ιστοσελίδα της διοργάνωσης.

Μοίρασε τον σύνδεσμο αυτής της σελίδας στους υπευθύνους κάθε ομάδας.

Οι υπεύθυνοι επιλέγουν την ομάδα τους και προσθέτουν κάθε διαγωνιζόμενο στα πρωταθλήματα που τον ενδιαφέρουν, σε υπάρχουσα ή νέα μονάδα.

Έπειτα πάτησε `Εξαγωγή` και αντίγραψε το περιεχόμενο του πεδίου.

Στην αρχική εφαρμογή επίλεξε `Εισαγωγή`, επικόλλησε το περιεχόμενο και πάτησε `Υποβολή`.

_Από εδώ και στο εξής επανέρχεσαι οριστικά στην αρχική εφαρμογή._

### Εκκίνηση Διοργάνωσης

Επίλεξε ένα πρωτάθλημα. Βλέπεις τον πρώτο γύρο. Σου δίνεται η ευκαιρία να προσθέσεις διαγωνιζόμενους σε νέες ή υπάρχουσες μονάδες, ή να τους αφαιρέσεις. Διαφορετικά, πάτησε `Επόμενο`.

_Οι μονάδες χωρίζονται αυτόματα σε αγώνες. Δεν θέλουμε κάποια μονάδα να προκριθεί άνευ αγώνος σε γύρους κοντά στην τελική φάση. Συνεπώς πιθανότατα κάποιες μονάδες περνούν στον επόμενο γύρο άνευ αγώνος, ώστε να σχηματιστεί αμέσως πλήρης δενδρική δομή. Η προτεραιοποίηση των μονάδων στην τυχαία αυτή επιλογή γίνεται με βάση το πόσο έχουν ευνοηθεί σε προηγούμενους γύρους._

Πάτησε `Εκτύπωση` για να λάβεις μία φιλική για εκτύπωση μορφή του γύρου.

Δήλωσε ποιες μονάδες προκρίνονται στον επόμενο γύρο και ποιες αποκλείονται και πάτησε `Επόμενο`.

Ένας νέος γύρος προστίθεται. Πάλι δίνεται η ευκαρία να επεξεργαστείς τις μονάδες. Επανάλαβε τα βήματα όπως στον πρώτο γύρο.

### Αποθήκευση Διοργάνωσης

Κάθε αλλαγή αποθηκεύεται αυτόματα στην τοπική μνήμη του φυλλομετρητή σου.

Αν θέλεις να κρατήσεις κάποιο αντίγραφο ή να μεταφέρεις τη διοργάνωση σε άλλο φυλλομετρητή, ή και σε διαφορετική συσκευή, εκτέλεσε `Εξαγωγή` και αντίγραψε το περιεχόμενο σε κάποιο αρχείο κειμένου. Ύστερα, στον νέο προορισμό ακολούθησε τη διαδικασία `Εισαγωγή`.

## Προσωπικά Δεδομένα

Στην κεντρική εφαρμογή όλα τα δεδομένα αποθηκεύονται τοπικά στον φυλλομετρητή του χρήστη. Ακόμα και σε περίπτωση χρήσης της ιστοσελίδας του αποθετηρίου, καμία πληροφορία δεν αποστέλλεται στον server φιλοξενίας.

Στην εφαρμογή συλλογής δηλώσεων τα δεδομένα αναγκαστικά αποθηκεύονται σε ένα αρχείο στον server μέχρι να εκτελέσεις `Διαγραφή`.

## Συνεισφορά

Χρησιμοποίησε [την ενότητα των θεμάτων του αποθετηρίου](https://github.com/constracti/individual-championships/issues) για σχόλια, παρατηρήσεις, διορθώσεις και προτάσεις βελτίωσης.
